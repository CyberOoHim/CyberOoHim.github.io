Title:  Tn̂g-ām-lok ka-la̍uh-chím(長頷鹿交落枕)

[0:00] (音樂) Hello...
[0:03] Lán beh chò-hóe lâi kóng-kò͘-sū--a.
[0:06] Kin-á-ji̍t ê kò͘-sū hō-chò Tn̂g-ām-lo̍k Ka-la̍uh-chím.
[0:11] Sī Tn̂g-ām-lo̍k-mōe-mōe ê kò͘-sū, Tn̂g-ām-lo̍k Ka-la̍uh-chím, kái-pian--ê--o͘h.
[0:18] (音樂)
[0:21] Tī chiok hn̄g chiok hn̄g ê só͘-chāi, ū chi̍t keng chiok tōa keng chiok súi ê ha̍k-hāu.
[0:27] Ha̍k-hāu lāi-té ū chháu-po͘, ū soa-kheⁿ.
[0:32] Ū hô-chhoan, mā ū kún-soaⁿ.
[0:37] Ta̍k-kang thàu-chá ke-kak-pán lóng ē kā ta̍k-ke kiò cheng-sîn.
[0:42] Ko͘-ko͘-ko͘! Khí-tháu chhut-lâi--la̍h! Ta̍k-ke kóaⁿ-kín khí-chhn̂g, lâi-khì ha̍k-hāu--a!
[0:49] Só͘-ū ê tōng-bu̍t thiaⁿ-tio̍h ke-kak-pán ê kiò-siaⁿ, lóng chiok hoaⁿ-hí sún-beh khí--lâi. In siōng-kài ài khì ha̍k-hāu--a.
[0:59] M̄-koh kin-á-ji̍t Tn̂g-ām-lo̍k khòaⁿ--khí-lâi koài-koài--neh.
[1:03] Hnn~
[1:04] Tn̂g-ām-lo̍k ê ām-kún uai-uai, ná-chhiūⁿ chiok bô sóng-khòai ê hêng.
[1:10] Bóe-hîm kā i mn̄g kóng: "Tn̂g-ām-lo̍k, lí siáⁿ-án-chóaⁿ?"
[1:17] Tn̂g-ām-lo̍k kóng: "Góa ka-la̍uh-chím--a."
[1:21] "Ka-la̍uh-chím? He sī siáⁿ-mih ì-sù?"
[1:25] Tō-sī leh khùn ê sî-chūn, tó bô hó-sè, ām-kún khì áu--tio̍h.
[1:31] Tn̂g-ām-lo̍k kā i tn̂g-tn̂g sang-sang ê ām-kún nńg-nńg--leh. I kám-kak ām-kún chiok sng koh chiok thiàⁿ.
[1:39] Tn̂g-ām-lo̍k to̍h mn̄g Bóe-hîm: "Bóe-hîm--a, lí sī lóng án-chóaⁿ khùn, chiah bē ka-la̍uh-chím?"
[1:47] (Phah-khor-siaⁿ) Eh? Bóe-hîm? Bóe-hîm? Lí ná ē khùn-khì--a?
[1:53] (Chhiò-siaⁿ) Bô sè-lī, sńg khùn-khì--ah. Góa sī siōng kài ài khùn ê bóe-hîm--neh. Góa ta̍k-kang ē-tàng khùn jī-cha̍p tiám-cheng--o͘h.
[2:04] "Jī-cha̍p tiám-cheng? Kám ē siuⁿ kú?"
[2:08] Nā án-ne, lí ná ē lóng bē ka-la̍uh-chím?
[2:12] "Hmm~ Góa mā m̄ chai--neh. Góa to̍h án-ne peh tī chhiū-á téng, kā chhiū-kho͘ moa̍h--leh, ah-hai~ ah-hai~ (háp-hmh)"
[2:25] (Phah-khor-siaⁿ) Bóe-hîm ūi iáu-bē kóng soah, soah koh khùn-khì--a.
[2:31] Góa to̍h bē-hiáu peh chhiū-á, tān-sī ài án-chóaⁿ khùn--neh?
[2:37] Tn̂g-ām-lo̍k kiâⁿ kàu hô-piⁿ, khòaⁿ-tio̍h hî-á, i to̍h mn̄g hî-á kóng: "Hî-á, lí lóng án-chóaⁿ khùn, chiah bē ka-la̍uh-chím?"
[2:47] Hî-á ê ba̍k-chiu chhin kah chiok tōa lúi, m̄-koh lóng bô leh tín-tāng, ak-kin-á bô thiaⁿ-tio̍h Tn̂g-ām-lo̍k leh kā i kiò. "Oe, hî-á, lí kám ū thiaⁿ-tio̍h góa leh kóng-ōe?"
[3:01] (Hî-á siaⁿ) "O͘h? Sit-lé, sit-lé. Góa tú-á leh khùn--la̍h."
[3:05] "Hah? Lí leh khùn? M̄-koh lí tú-chiah ba̍k-chiu bô khe̍h--khí-lâi--a?"
[3:10] "Góa leh khùn, ba̍k-chiu mā m̄-bián khe̍h--a."
[3:13] "Wa~ ū-kàu khá--neh! Án-ne lí leh khùn kám bē ka-la̍uh-chím?"
[3:18] "Hngh? Góa bô ām-kún--neh. Bô ām-kún to̍h bē ka-la̍uh-chím--ma. Heh heh heh."
[3:25] Tn̂g-ām-lo̍k chiok him-siān hî-á: "Haih~ Góa nā bô ām-kún án-ne m̄ chai ū lōa hó--neh?"
[3:34] Tn̂g-ām-lo̍k leh siūⁿ: Nā-sī i ê ām-kún khah té--leh? Koh khah té--leh? Té kah kiōng-beh khòaⁿ-bô?
[3:42] Hm~ án-ne it-tēng chiok kî-koài. Án-ne góa to̍h m̄ sī Tn̂g-ām-lo̍k--a. Góa to̍h ài kái miâ, kiò-chò Té-ām-lo̍k--ah. Hm~ bē-sái bē-sái.
[3:54] Tn̂g-ām-lo̍k koh-chài sì-kè kho̍k-kho̍k se̍h, siūⁿ-beh chai-iáⁿ pa̍t chióng tōng-bu̍t in sī lóng án-chóaⁿ khùn--ê?
[4:01] Ho̍h-gô kóng: "Góa lóng khiā leh khùn--a, in-ūi góa ê bah-tó͘ chiok tōa kho͘, thâu-á--ah ah, to̍h ē-tàng tī chit tè tiām téng-koân khùn."
[4:13] Hô-bé kóng: "Góa lóng tī chúi--nih, siû-siû--leh, lâu-lâu--leh khùn, beh chhóan-khùi ê sî-chūn chiah phû--khí-lâi to̍h hó--ah."
[4:23] Tē-chhí kóng: "Góa lóng tī má-mah ê pak-tó͘ lāi-té khùn, chiok un-loán--neh."
[4:29] Tn̂g-ām-lo̍k mn̄g ta̍k chióng tōng-bu̍t leh khùn ê hong-hoat liáu-āu, iáu-sī kám-kak chiok hoân-ló. Kan-na góa ê ām-kún ta tn̂g, tān-sī ài án-chóaⁿ khùn chiah bē ka-la̍uh-chím?
[4:42] Chit ê sî-chūn, ta̍k-ke thiaⁿ-tio̍h tin-tang ê kha-pō͘-siaⁿ.
[4:47] Hm? Sī siáⁿ-mih lâng lâi--a? Kám sī chhu? N̂g-sek sai--neh?
[4:54] M̄ sī chhu--la̍h, sī chi̍t kiû iū bông-bông ê koài-bu̍t--la̍h!
[4:59] Góa chiah m̄ sī siáⁿ-mih koài-bu̍t--leh, góa sī Bîn-iûⁿ--la̍h!
[5:04] Goân-lâi sī Bîn-iûⁿ sio-chio beh poaⁿ-chhù, iū-mn̂g, hoat kah chiok tn̂g chiok tāng, kā in ê bīn lóng khàm tiâu--leh, chhiūⁿ chi̍t kiû iū bông-bông ê koài-bu̍t.
[5:16] Ah iū-mn̂g koh khah tn̂g koh khah tāng, Bîn-iûⁿ kiâⁿ-lō͘ ê sî-chūn, iā án-ne pōng-pōng kiò.
[5:23] Ta̍k-ke lóng m̄-chiah kiò sī chhu--leh, sī kiò sī chhiūⁿ chi̍t kiû iū bông-bông ê koài-bu̍t.
[5:26] O͘h~ Koah iûⁿ-mn̂g ê kùi-chiat to̍h kàu--ah. Ta̍k-ke tàu-saⁿ-kāng, kā iûⁿ-mn̂g koah tiāu.
[5:34] Khòaⁿ-tio̍h Bîn-iûⁿ sin-khu téng hit tui iū-mn̂g, Tn̂g-ām-lo̍k hiông-hiông siūⁿ-tio̍h chi̍t ê hó pō͘-sò͘.
[5:41] Tn̂g-ām-lo̍k khì chhōe thuh-chiam lâi, kā i iōng i ê chong-mn̂g kap iū-mn̂g ká leh lâi, liáu-āu, kā liām-sòaⁿ ê iū-mn̂g, thīⁿ chò chi̍t tè tn̂g-tn̂g ê tōa tè lo̍h-á lāi-té, chiah chò chit ê Tn̂g-ām-lo̍k choan-iōng ê chím-thâu.
[5:59] Bîn-iûⁿ kóng: "O͘h~ Kā iū-mn̂g ká leh lâi, kho͘ tī ām-kún beh hō͘ khah sio-lō, khah khin-sang. To-siā lí, Tn̂g-ām-lo̍k."
[6:09] Tn̂g-ām-lo̍k mā kóng: "Wa~ Chit ê chím-thâu chiok nńg, chiok sóng-khòai. To-siā lí, Bîn-iûⁿ--a."
[6:18] (Háp-hmh) Bîn-iûⁿ kap Tn̂g-ām-lo̍k, lóng kám-kak chiok sóng-khòai, chi̍t-ē-á to̍h khùn-khì--ah.
[6:31] Kî-tha ê tōng-bu̍t, mā lóng khùn-khì--ah.
[6:35] (Phah-khor-siaⁿ)
[6:40] Che to̍h sī lán kin-á-ji̍t ê kò͘-sū: Tn̂g-ām-lo̍k Ka-la̍uh-chím. Kám-siā Tn̂g-ām-lo̍k-mōe-mōe thê-kiong ê kò͘-sū--o͘h. Nā-sī lí mā ū hó-thiaⁿ ê kò͘-sū, hoaⁿ-gêng lâi Chò-hóe Kóng Kó͘-sū ê bāng-chām tâu-kó, goán ē kā lí ê kò͘-sū kái-pian chò hó-thiaⁿ ê kóng-pò͘-kio̍k, kap ta̍k-ke chò-hóe hun-hióng--o͘h.
[7:02] Án-ne, lán āu-pái chiah koh chò-hóe kóng-kò͘-sū. Chài-hōe!
[7:07] Chài-hōe!
[7:09] (音樂)
